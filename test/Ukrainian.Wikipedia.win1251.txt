Ласкаво просимо до Вікіпедії,
вільної енциклопедії, яку кожний може редагувати.
Національний університет «Києво-Могилянська академія» (НаУКМА) — вищий
навчальний заклад в Україні. Заснований 1991 року. Розміщується в
корпусах історичної Києво-Могилянської академії, від якої отримав свою
назву. Університетське містечко знаходиться на Подолі в Києві, між
Контрактовою площею та Дніпровською набережною. Викладання в
університеті ведеться українською та англійською мовами. З 2009 року
має статус дослідницького та автономного університету. НаУКМА
позиціонує себе як проукраїнський, національно та політично свідомий
вищий навчальний заклад.
Згідно з актуальними оцінками якості навчання та кваліфікації
випускників НаУКМА посідав четверте (Компас, 2011 рік) та п'яте місце
(Дзеркало тижня, 2010 рік) в Україні. Згідно з рейтингами провідних
університетів світу, НаУКМА посідав друге місце серед університетів
України та 1608-е місце в світі (Webometrics, 2011 рік) або
шістнадцяте місце в Україні та 5851-е місце в світі.
Культура Удмуртії розвивалась упродовж тисячі років, починаючи від
праудмуртської культури, яка утворилась на базі п'яноборської
археологічної культури, продовжуючи активно розвиватись із приєднання
до Росії у XVI столітті. На культуру Удмуртії суттєво вплинули
культури сусідніх народів, особливо росіян і татар. Після формування
міжнародних асоціацій фіно-угорських народів, поширення удмуртської
культури вийшло за межі республіки, і вона була сприйнята у світі як
унікальна та самобутня. Особливу увагу слід звернути на літературу,
яка формувалась на базі удмуртської та російської мов, чимало
письменників мали зв'язки з іноземними авторами, наприклад з
українськими (Флор Васильєв листувавася з Миколою
Даньком). Удмуртський театр і досьогодні має велику популярність у
глядачів не лише в Росії, а й за кордоном, багато архітекторів та
художників стали відомими завдяки своїм визначним витворам мистецтва…
Комплекс монастиря та костелу бернардинів — пам'ятка архітектури
національного значення, розташована на Театральному майдані
Луцька. Костел Святого Хреста — один із давніх фарних костелів
колишнього Луцька, подарований ордену бернардинів у середині XVII
століття. У 1721 році був збудований новий мурований монастир, а
будівництво костелу завершилося у 1789 році. Архітектором костелу був
Павло Гіжицький. В другій половині ХІХ століття комплекс був
відібраний у бернардинів і переданий православній громаді Луцька. У
1870-х роках храм переробили, додавши йому вежу та центральний
купол. Функції православного собору став виконувати з 1880 року…
Дворізцеподібні – найчисельніший ряд сумчастих, на який припадає майже
половина їх різноманіття. В ряді налічують 11 родин і від 110 до 131
окремих видів (у різних джерелах вказується різна кількість видів). До
цього ряду належать такі відомі представники сумчастих як кенгуру та
коали. До нього ж відносяться і найбільші, тепер вже вимерлі, сумчасті
з роду Дипротодон, а також найбільший хижий сумчастий – Сумчастий
лев. Різноманітність дворізцеподібних пояснюється різноманітністю
екологічних ніш, які вони займають, а представники цього ряду освоїли
практично усі види наземних ландшафтів тих місць, де вони живуть…
також можуть діяти додаткові умови. Детальніше див. Умови використання.
