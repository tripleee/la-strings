Velkommen til Wikipedia, den frie encyklopedi som du kan forbedre.
312 722 artikler på bokmål og riksmål
Lucas Cranach (1472–1553) var en betydelig tysk renessansemaler og
-grafiker. Det meste av livet var han ansatt hos de sachsiske
kurfyrstene, og ble som hoffmaler kjent for sine portretter av tyske
prinser. Cranach ble en ivrig protestant, og malte lederne av den
tyske reformasjonen: Luther og Melanchthon.
Cranach var aktiv i flere kunstgrener, noen ganger som husmaler,
portrettør, malte altertavler, designet i tresnitt, graverte
kobberplater, og tegnet matriser for preging av mynter. Hans religiøse
motiver var først i den katolske tradisjonen, men han forsøkte senere
å finne måter å framstille lutherske religiøse temaer i sin
kunst. Cranach og hans verksted skapte rundt 5000 malerier, og rundt
1000 av disse eksisterer fortsatt. Les mer…
Stortingspresidenten er en stortingsrepresentant som er valgt til å
lede arbeidet i Stortinget. Presidenten og fem visepresidenter utgjør
Stortingets presidentskap, som lager Stortingets arbeidsplan,
fastsetter dagsorden, fordeler saker og leder Stortingets møter.
Presidentskapet velges ved Stortingets konstituering hver høst, men
gjenvelges som regel i hele stortingsperioden. Presidenten kommer
vanligvis fra Stortingets største parti, mens resten av
presidentskapet fordeles på partiene. Presidentskapet er nærmest som
et styre for Stortinget – uten rett til å ta politiske avgjørelser.
I forbindelse med møteledelsen vil presidenten også påse at
representantene kler seg passende i stortingssalen og at de ikke
bruker «uparlamentarisk språkbruk». Stortingspresidenten har flere
representasjonsoppgaver, både seremonielle og som vert for utenlandske
parlamentarikerdelegasjoner.
Wikipedia er en encyklopedi på mer enn 270 språk, som skrives av
frivillige bidragsytere fra hele verden. Innholdet kan kopieres og
brukes fritt. Vi startet i 2001 og arbeider nå på mer enn 19 millioner
artikler, hvorav 312 722 i den norske utgaven på bokmål og riksmål. På
den nynorske versjonen arbeides det på over 72 000 artikler. Les mer
om hvordan du kan bidra!
Innholdet er tilgjengelig under Creative Commons-lisensen
Navngivelse-Del på samme vilkår, men ytterligere betingelser kan
gjelde. Se bruksvilkårene for detaljer.
