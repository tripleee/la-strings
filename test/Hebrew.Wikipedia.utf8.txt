ברוכים הבאים לוויקיפדיה!
ויקיפדיה היא מיזם רב לשוני לחיבור אנציקלופדיה שיתופית, חופשית ומהימנה,
שכולם יכולים לערוך. כעת יש בוויקיפדיה העברית 123,886 ערכים.
התיאטרון בשפת היידיש התפתח והגיע לשיאו בתקופה של סוף המאה ה-19 ותחילת
המאה ה-20, ונמשך עד לזמן קצר לפני מלחמת העולם השנייה. מרכזו היה
באזורים היהודים התוססים במזרח אירופה ובמרכזה, אך ניתן היה למוצאו גם
בפריז, בלונדון, בברלין ואולי יותר מכל בניו יורק. התיאטרון הציג רפרטואר
רחב של סגנונות מאופרטה ומלודרמה ועד לדרמה אקספרסיוניסטית. בעשורים בהם
התקיים התפתח התיאטרון היידי לכלל תרבות תיאטרון שלמה ועשירה, ולה כותבים
קאנוניים כש. אנ-סקי, אברהם גולדפאדן ואיציק מאנגר, וכוכבי במה כדז'יגאן
ושומאכר.
מלחמת העולם השנייה והשואה ששמו קץ לציוויליזציה היהודית בת מאות השנים
במזרח אירופה, על כל גווניה, גזרו גם כליה על תיאטרון היידיש; הרוב
המכריע של יוצריו וקהל היעד שלו נרצחו על ידי הנאצים. אולם למרבה הפלא
תיאטרון היידיש הוסיף לפעול לסירוגין גם בתוך החורבן, ואף הצליח לקיים
סוג של חיים לאחר המוות במזרח אירופה שלאחר המלחמה. במדינת ישראל, בה
הפגין הממסד בעבר סלידה מתרבות היידיש, המשיכה היצירה בתיאטרון היידיש,
והוקם תיאטרון יידישפיל הזוכה לקהל צופים נאמן, ובו שחקנים כשמואל עצמון,
יענקל'ה בודו ויעקב אלפרין. בשנת 1996 חוקקה הכנסת חוק להקמת רשות לאומית
לתרבות היידיש, שתכליתה "לקדם, לסייע ולעודד את היצירה בת זמננו בלשון
היידיש".
הונדורס היא אחת המדינות הפחות שוויוניות באמריקה התיכונה ובעולם
כולו. מבין 7,000,000 תושביה 228 בני אדם בלבד מחזיקים ב-75 אחוז
מאדמותיה. הונדורס היא גם בעלת היסטוריה פוליטית שאינה יודעת יציבות מהי,
והפיכות בה הן עניין שבשיגרה. במשך מאה שנה, בין 1824 ו-1924 התחלפו בה
יותר מ-100 נשיאים, וחוקתה שונתה בין השנים 1834 ו-1957 עשר פעמים.
הספינקס הגדול של גיזה על רקע הפירמידה של חאפרו. הספינקס הוא פסל גדול
הבנוי כגוף אריה עם ראש אדם, ועל-פי מרבית האגיפטולוגים נבנה במאה ה-26
לפנה"ס, כלומר לפני כ-5,000 שנים. הפסל נמצא בגיזה שבמצרים, בקרבת מתחם
פירמידות גדול הסמוך לקהיר המודרנית. הספינקס הגדול של גיזה הוא אחד
מהמבנים הגדולים ביותר בכדור הארץ שנחצבו מסלע יחיד.
העיתונאי רמי יצהר הכחיש בפני בית המשפט המחוזי כי כתב לאחר אירוע החטיפה
בהר דב כי החיילים החטופים עסקו בסחר בסמים (נענע10)
שלושה סיקריקים נעצרו במעורבות בפרעות שהתרחשו בשכונת מאה שערים כלפי
משטרת ירושלים בשל עצירתם של מוטל הירש ויואל קרויס (בחדרי חרדים)
סוכנות דירוג האשראי סטנדרד אנד פורס (S&P) הורידה את דירוג האשראי שלה
עבור איטליה ברמה אחת הלילה, והזהירה מפני האטה בצמיחה וחוסר הוודאות
הפוליטית במדינה, במהלך שהפתיע את השווקים והוסיף ללחץ על גוש האירו בגין
משבר החובות (דה מרקר)
הטקסט מוגש בכפוף לרישיון CC ייחוס-שיתוף זהה 3.0; פרטי הרישוי של
התמונות מופיעים בעמודי התמונות. ראו תנאי שימוש לפרטים נוספים.
