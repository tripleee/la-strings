Sveiki atvykę į Vikipediją – laisvąją enciklopediją, kurią kurti gali
kiekvienas.  Prisijunk ir pasidalink savo žiniomis su pasauliu!
Vikipedija yra interneto enciklopedija, kurią nemokamai ir be jokių
apribojimų gali skaityti, tobulinti ir pildyti visi žmonės. Vikipediją
galima skaityti daugiau nei dviem šimtais kalbų, o lietuviškuosiuose
puslapiuose jau yra daugiau nei 138 tūkstančiai straipsnių ir jų
skaičius nuolat auga.
Sindas – istorinis Pietų Azijos subregionas, Indo žemupyje, šiuo metu
administrauojamas Pakistano kaip Sindo provincija. Jame vyrauja sindų
etninė grupė, kalbanti sindų kalba. Dalis istorinio Sindo taip pat
priklauso administraciniam Beludžistanui.
Sindas yra seniausias žemdirbystės židinys visame Indijos
subkontinente. Neolito revoliucija regioną pasiekė iš Irano kalnyno
jau apie 7000 m. pr. m. e., kuomet šiauriniame pakraštyje, kalnų
papėdėje susikūrė Mergarhos gyvenvietė, tapusi to paties pavadinimo
kultūros centru. Iš Mergarhos neolito kultūros bruožai plito tolyn į
pietus ir rytus. IV tūkst. pr. m. e. regiono vakariniame pakraštyje
klestėjo iš Gedrosijos atėjusi Amri kultūra. Maždaug tuo metu Indo
slėnyje susikūrė Kot Didži gyvenvietė, kurios kultūra jau priskiriama
Ankstyvosios Harapos kultūroms. Šias kultūras greičiausiai kūrė
gentys, kalbėję dravidų kalbomis.
Lietuvos ekonomika grindžiama kapitalistinės laisvosios rinkos
principais. 2000 - 2008 m. vyravo smarkus BVP augimas. 2009 m. įvyko
nuosmukis, 2010 m. ekonomika vėl ėmė kilti. 
Kilusi 2008 m. pasaulio ekonominė krizė palietė ir Lietuvos ūkį. Kaip
ir daugelyje valstybių, dešimtimis procentų smuko vertybinių popierių
kursai, vartotojus toliau skurdino itin aukštos naftos bei išaugę
maisto produktų kainos. Kadangi vertybinių popierių rinka dar nesudaro
ženklios Lietuvos rinkos dalies, šis faktorius nežymiai palietė šalies
ekonomiką. 2008 - 2010 m. ekonominė krizė Lietuvoje ženkliai didino
bedarbystę. Sumažėjo beveik trečdaliu eksporto apimtys, traukėsi
gamyba - apie 4 tūkst. Lietuvos įmonių bankrutavo arba buvo priverstos
nutraukti veiklą -išsiregistruoti, o bedarbystė, nuo 80
tūkst. šoktelėjo net iki 320 tūkst. Valstybės bankroto išvengta tik
užsienio paskolų pagalba, todėl nuo 2008 m. vidurio iki 2010
m. vidurio valstybės skola padidėjo daugiau nei 2 kartus - nuo 14
milijardų litų iki beveik 32 mlrd. litų, kol pasiekė 2010 m. pabaigoje
35.5 mlrd. Lt.
2008 m. pabaigoje nekilnojamo turto krizė visame pasaulyje, bankų
paskolų sugriežtinimas ir nekilnojamo turto lengvatų panaikinimas
paskatino iki tol susiformavusio Lietuvos nekilnojamojo turto rinkos
burbulo mažėjimą. 2008 m. pabaigoje mažėjo prekybos su užsieniu
deficitas, kadangi stipriai mažėjo importo apimtys, dėl sumažėjusio
vidaus vartojimo. 2009 m. drastiškai sumažėjo BVP, per pirmąjį pusmetį
18,1 %, o lyginant antrojo ketvirčio BVP su 2008 metais, sumenko 22,4
%. Trečiąjį ketvirtį BVP mažėjo 14,2 % lyginant su praėjusių metų tuo
pačiu periodu. Sparčiai didėjo nedarbas, kuris lyginant 2008 ir 2009
metų gruodį išaugo 2,4 karto ir siekė 13,7 %.
Šios savaitės iniciatyvos tema yra ekonomika pagal šalis.
Tekstas pateikiamas pagal Creative Commons Attribution/Share-Alike
Licenciją; gali būti taikomos papildomos sąlygos.
