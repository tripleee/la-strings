১৮শ বারো ১৯শ শতাব্দীর হমবুকে বিষ্ণুপ্রিয়া মণিপুরীর ডাঙর অংশ আহান মণিপুর লাম
বেলিয়া অসম, ত্রিপুরা, সিলেট বারো কাছাড় লয়া এতাত গিয়া লাম লয়লাগা মণিপুরর
রাজ বেইবুনির কৌলি বারো বার্মার আক্রমন খাংকরে নুৱারিয়া। অহানে স্বভাবতই
মণিপুরে থাইলা হুরকা অংশ অহানরতা মৈতৈ ঠারর প্রভাবে ঠারহান জিংতা করিয়া থনা
সম্ভব নাইল, অতাইলের গারিয়ৌ ড. গিয়ার্সন গিরকে মারি ১৮৯১ত বিষ্ণুপুর বারো
কাদাপারার গাঙ লামাংদং বারো আরাকউ গাঙ কতহাত ঠার এহানর অতাকুরারা মানুকুস
উনা ইসে ( LSI, Vol -V, Page 419)। ঠার এহান তাপ্প তাপ্প মণিপুরেত্ত উঠে
গেলগা মৈতৈর প্রভাবে বারো কাছাড়, বাংলাদেশেউ তলেদে লামে আহের বাংলা ঠারর
প্রভাবে। অতা হাবির বাদেউ মণিপুরর জিরিবাম সাব-ডিভিশনে, আসামর কাছাড় জিলাত,
ত্রিপুরা বারো বাংলাদেশর নানান লয়াত ঠার এহান অতারতারা বারো জাত এহানর
মানুয়ে ঠার এহানরে তেতনেই হন্নাত জিংতা করিয়া থসি।
বিষ্ণুপ্রিয়া মণিপুরী উইকিপিডিয়া ১০০০০ নিবন্ধর বডাগ লালুইল
গেলগা ডিসেম্বর ২৩ মারি ২০০৭ নিউ ইয়র্ক, তিলপারাষ্ট্রর সেন্ধা ৭:৪৫-এ ১০,০০০
হান নিবন্ধর বডাগ লালুইল। অতার আগে আমার ভারতীয় উপমহাদেশত্ত এতা হাবি ঠারর
মা হুদ্দা তেলুগু বারো বাংলা ১০,০০০র বডাগ লালনার সম্মান পেইল।
গোকুলানন্দ গীতিস্বামী গিরক এগরে বিষ্ণুপ্রিয়া মণিপুরী জাতর জনকগো বুলিয়া
মাততারা। গোকুলানন্দ গীতিস্বামী গিরক এগই বিষ্ণুপ্রিয়া মণিপুরী সমাজেত্ত
নিরক্ষরতা,অন্ধবিশ্বাস,কু-সংস্কার, ভ্রষ্টাচার, অনাচার বারো অরাজকতা কিতা কিতি
সেচানিরকা মহতী সমাজ সংস্কারর লালফাম অকরেসিল। এতাবাদে গিরক এগই বিষ্ণুপ্রিয়া
মণিপুরী সমাজ নিয়া নিয়ামপারা সমাজ-সংস্কারমুলক এলা, কবিতা, নাটক বারো আরতাউ
নানান রচনা ইকরিয়া বিষ্ণুপ্রিয়া মণিপুরী জাত, সংস্কৃতি বারো ঠাররহানরে গজে
কাকরিয়া গেসেগা। সমাজ-সংস্কার বারো জাগরনে নিয়াম ভুমিকা থনায় গিরক এগ
গীতিস্বামী উপাধি পাসিল। (আরাকউ পাকরিক...)
পাতা এহানর লমিলগা পতানিহান ০১:৫২, ২১ এপ্রিল ২০১১.
লেখাগুলো ক্রিয়েটিভ কমন্স অ্যাট্রিবিউশন/শেয়ার-আলাইক লাইসেন্সের আওতাভুক্ত; এর
সাথে বাড়তি পদ প্রযোজ্য হতে পারে। ব্যবহারের শর্তাবলীতে বিস্তারিত দেখুন।

