Limba moldovenească este, conform articolului 12 al constituției
Republicii Moldova, denumirea oficială în acest stat a limbii
dacoromâne denumită în România „limba română”. Standardul
internațional ISO 639 a atribuit inițial limbii moldovenești codurile
mol și mo, dar le-a suprimat în noiembrie 2008 și le-a înlocuit cu
codurile asociate limbii române. Nu există un cod etnologic al limbii
moldovenești. Autoritățile moldovene folosesc în unele documente
oficiale termenul de „limbă moldovenească” cu referire la limba
oficială a țării; în alte documente sunt folosiți termenii „limba de
stat” sau „limba română”. Clasificarea sa ca limbă de sine stătătoare
este puternic contestată.
Știați că...?
Globe-trotterul român Dumitru Dan a cucerit în 1921 tilul mondial
pentru înconjurul pământului pe jos. A parcurs 100.000 de km în 6 ani.
Într-un clasament al revistei World Handball, nr. 2 din 2002, românul
Niculae Nedeff (foto) este considerat a fi cel mai mare antrenor de
handbal din lume datorită celor șapte titluri de campion mondial
câștigate.
Ayaan Hirsi Ali, cunoscută pentru poziția critică față de religia
islamică și situația femeii supusă discriminării, dar și pentru
redactarea scenariului filmului Submission (regizat de Theo van Gogh)
este nevoită să trăiască într-un loc secret sub pază permanentă.
Lungimea solifugelor, un ordin de arahnide, care include peste 1 000
de specii, ajunge până la 7 cm, masculii fiind de obicei mai mici
decât femelele. Existența veninului la aceste artropode face subiectul
unei controverse, întrucât există doar un singur studiu — neconfirmat
— cu privire la acest aspect.
Situată pe vârful omonim, Cabana Omu din Munții Bucegi este cabana
plasată la cea mai mare înălțime în Munții Carpați (2505 m), fiind și
cel mai înalt punct locuit permanent din România.
Crucea Trinitas de pe Dealul Păun, amplasată în anul 2006 la
inițiativa mitropolitului Daniel Ciobotea (actualul patriarh al
Bisericii Ortodoxe Române), este cea mai înaltă cruce din România,
depășind ca înălțime Crucea de pe Caraiman.
Fotbalistul olandez Edgar Davids era nevoit ca în timpul meciurilor să
poarte ochelari de protecție, întrucât suferea de glaucom.
Wikipedia este o enciclopedie liberă și multilingvă. Proiectul în
limba română a prins viață la 15 iulie 2003. Mai jos găsiți alte
versiuni ale Wikipediei:
Acest text este disponibil sub licența Creative Commons cu atribuire
și distribuire în condiții identice; pot exista și clauze
suplimentare. Vedeți detalii la Termenii de utilizare.
Bun venit la Wikipedia, enciclopedia liberă la care poate contribui oricine.
165201 de articole în limba română
