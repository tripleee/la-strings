Brawn GP Formula One Team – były brytyjski zespół Formuły 1 utworzony
w 2009 r. przez Rossa Brawna na bazie Honda Racing F1. Zespół
startował w sezonie 2009 mistrzostw świata. Jego kierowca Jenson
Button zajął 1. miejsce w 6. wyścigach Grand Prix i uzyskał tytuł
mistrzowski, drugi kierowca Rubens Barrichello był pierwszy w dwóch
wyścigach i zajął trzecie miejsce w klasyfikacji generalnej. Zespół
zwyciężył też w klasyfikacji konstruktorów. 16 listopada 2009
poinformowano o wykupieniu przez spółkę Daimler AG 75,1% akcji zespołu
i przemianowaniu go na Mercedes Grand Prix. 
W 1873 roku polski zoolog i podróżnik Konstanty Jelski, korzystając ze
wsparcia przyrodnika hrabiego Konstantego Branickiego, schwytał w
peruwiańskiej części Andów okaz zwierzęcia nazywanego przez tubylców
„machetero”. Była to pakarana. Jelski przekazał schwytane zwierzę
niemieckiemu przyrodnikowi Wilhelmowi Petersowi, który formalnie
opisał ten gatunek. Peters, chcąc uhonorować człowieka, który
przyczynił się do odkrycia, nadał pakaranie epitet gatunkowy
branickii, będący eponimem utworzonym od nazwiska
hr. Branickiego. Dinomys branickii wiedzie rodzinny tryb życia na
zboczach i w dolinach tropikalnych lasów na terenach zachodniej
Wenezueli, zachodniej Kolumbii, Ekwadoru, Peru, zachodniej Brazylii i
północno-zachodniej Boliwii.
Aby być na bieżąco z tym, co się dzieje w Wikipedii, przejrzyj tablicę
ogłoszeń.
