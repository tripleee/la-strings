Wikipedya ew godhoniador warlinen heb cost a ell nebonen chanjya po
kevry dhodho. Erthyglow ew scrifys gen nebonen a vedn aga chanjya.
Na res dhewgh bos arbeniger rag dalleth scrifa. Whi a ell scrifa an
peth a wodhewgh seulabres, po treylya erthygel dhort Wikipedia
aral. Whi a ell ewnhe erthyglow eus dhyn seulabres, po formya onen
noweth.
Ha na berthowgh own a wul cabmwrianjow, pub janj a ell bos
diswres. Mar menje'whi redya moy a-dro dhe janjya, kewgh dhe'gan
folednow gweres.
Ma derivadow pella a-dro dhe'n Wikipedya Kernowek en porth an
gemeneth. Mars eus govynadow dhewgh, whi a ell aga govyn e'n tavern.
Kernowek ew tavas keltek brythonek, cowsys en Kernow ha gen nebes
Kernowyon a-dro dhe'n bys. Tavas dasserghyes ew, ha ma a-dro dhe 3,000
a dus a ell y gowsel. Woja termyn a lies scrifa-composter, furv
scrifys savonek a veu acordys en 2008.
Meur a levrow ha lien Kernowek re beu dyllys a-dhia dalethans an
dasserghyans, ha ma'n niver a dus ujy ow tesky an yeth ow cressya. Ma
displegyanjow a-dhiwedhes ow comprehendya ilow Kernowek, fylmow
anserhek ha lyvrow flehes. Niver bian a flehes en Kernow re beu megys
dhe vos cowsoryon genesek diwyethek, ha deskys ew an yeth en lies
scol. Kernowek a wrug gwaynya ajon sodhogel en-dadn an Chartour
Europek rag Yethow Ranndiryel po Bian en 2002, hag an kensa scol
vethrin a veu egerys en Cambron en 2010.
An folen-ma a veu kens chanjys an 8 Gwydngala 2011, dhe 02:44.
Cavadow ew an text en-dadn Cubmyas Attribution/Share-Alike Creative
Commons; termynyow keworansel a alja bos omvyskys. Gwelowgh an
Termynyow Devnydh rag manylyon.
