Vitajte vo Wikipédii, slobodnej encyklopédii, ktorú môže upravovať
každý.
Urán je siedma planéta od Slnka, tretia najväčšia a štvrtá
najhmotnejšia planéta v slnečnej sústave. Patrí medzi plynné obry a
spolu s Neptúnom aj medzi tzv. ľadové obry. Meno má po gréckom bohovi
nebies Uranovi, čo je ojedinelé – ostatné planéty sú pomenované po
rímskych bohoch. Symboly planéty Urán sú znak ♅ (používaný v
astrológii) alebo Astronomický symbol Urána (používaný v
astronómii). Je to najbližšia planéta k Zemi, ktorá nebola ľuďom známa
už od staroveku. Aj napriek tomu, že Urán je možné za priaznivých
podmienok pozorovať voľným okom na nočnej oblohe, antickí astronómovia
ho kvôli pomalej rýchlosti a nízkej jasnosti nepovažovali za planétu,
ale za hviezdu. Objav Urána ohlásil William Herschel 13. marca 1781,
čím prvýkrát v modernej dobe posunul známe hranice slnečnej sústavy.
Chemickým zložením sa Urán podobá Neptúnu. Obe planéty majú rozdielne
celkové zastúpenie prvkov oproti Jupiteru či Saturnu. Urán však má
podobné zloženie atmosféry ako Jupiter či Saturn. Tvoria ju prevažne
plynné formy vodíka a hélia, ale obsahuje aj výrazný podiel vody,
amoniaku a metánu so stopami ďalších uhľovodíkov. Atmosféra Urána je
najchladnejšou v slnečnej sústave, minimálne teploty sa pohybujú okolo
49 K. Jej štruktúra je vrstevnatá: v najnižších poschodiach sa
nachádzajú mraky vody, vo vrchných poschodiach mraky tvorené hlavne
metánom.
Vedeli ste, že ...
...Nový Most (na obrázku) v Bratislave je najdlhší asymetrický
zavesený most s jedným pylónom a jednou závesnou rovinou na svete?
...výzdvih niektorých jadrových pohorí na Slovensku pokračuje dodnes?
...potopenie lode Wilhelm Gustloff bola najväčšia námorná katastrofa v
dejinách?
...po roku 1989 českí a slovenskí politici viedli tzv. „Pomlčkovú
vojnu“ o tom, či sa „Československo“ má písať so spojovníkom?
Ak pokladáte Wikipédiu alebo sesterské projekty za užitočné, prosím
zvážte poskytnutie daru.
Dary sú primárne určené na nákup vybavenia serverov.
Text je dostupný za podmienok Creative Commons Attribution/Share-Alike
License 3.0 Unported; prípadne za ďalších podmienok. Podrobnejšie
informácie nájdete na stránke Podmienky použitia.
